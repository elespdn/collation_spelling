Plurent si oil e si jetet granz criz
Sempres regretet Mar te portai bels filz
E de ta medra quer aveies mercit
Pur que m vedeies desirrer a murir
Ço est grant merveile que pietet ne t en prist

A lasse mezre cum oi fort aventure
Or vei jo morte tute ma porteüre
Ma lunga atente a grant duel est venude
Pur quei portai dolente malfeüde
Ço est granz meveile qui li mens quors tant duret 